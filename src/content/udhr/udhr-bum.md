---
url: https://www.unicode.org/udhr/d/udhr_btb.html
script: Latn
title: Universal Declaration of Human Rights - Bulu
name: UDHR in Unicode
headline: Universal Declaration of Human Rights
exonym: Bulu
locale: bum
pubDate: "2023-10-02"
tags: ["udhr", "i18n"]
---

<div lang="bum">
 <figure>
  <blockquote lang="bum">
   <p>
    Eyóñ bia noñ na fili, sosoo ai mvoe bia so bia olugu biave ekokom mod.
   </p>
   <p>
    Eyóñ bia noñ na fili ya nyol ai a nsisim ene dzom ya mod ose ayi, adzeñe fe, ai na ndimi, tege yene, ebiandi y'akar so e minsingi ai minyanda a minnam.
   </p>
   <p>
    Eyóñ bia noñ na ngomena ayian kala enyiñ asu e na bod be za bam nge batibili bo.
   </p>
  </blockquote>
  <figcaption>
   <div itemscope="" itemtype="https://schema.org/WebContent">
    <span itemprop="publisher" itemscope="" itemtype="http://schema.org/Organization">
     <span itemprop="name">
      UDHR in Unicode.
     </span>
    </span>
    <cite>
     <a href="https://www.unicode.org/udhr/d/udhr_btb.html" itemprop="url" title="Universal Declaration of Human Rights - Bulu">
      <span itemprop="headline">
       Universal Declaration of Human Rights.
      </span>
     </a>
    </cite>
    Written in Bulu, Latn script.
        Accessed
    <time datetime="2023-02-24">
     February 24, 2023.
    </time>
   </div>
  </figcaption>
 </figure>
 <h3>
  AKŌK MEMVENDE ENYIŃ A MENGAN BOD
 </h3>
 <h4>
  NTOL EBUG
 </h4>
 <p>
  Eyóñ bia noñ na fili, sosoo ai mvoe bia so bia olugu biave ekokom mod.
 </p>
 <p>
  Eyóñ bia noñ na fili ya nyol ai a nsisim ene dzom ya mod ose ayi, adzeñe fe, ai na ndimi, tege yene, ebiandi y'akar so e minsingi ai minyanda a minnam.
 </p>
 <p>
  Eyóñ bia noñ na ngomena ayian kala enyiñ asu e na bod be za bam nge batibili bo.
 </p>
 <p>
  Eyóñ bia noñ na fulu mbga etam, fulu anyañ, fulu ediñ ndzo ene mfi asu mie bod ya minnam.
 </p>
 <p>
  Eyóñ bia noñ na Akōk Memvende Ekuan Elad Meyoñ amem na aluman asu na enyiñ bod bese etebe etu dzia.
 </p>
 <p>
  Eyóñ bia noñ na abui minnam mbamena ai Ekuan Elad meyoñ mo yebe ovañ ye na si ese ebaala memvende m'enyiñ ma.
 </p>
 <p>
  ai na ovañ te otôbo mbog vom ose.
 </p>
 <p>
  Binga yen hne na Ekuan Elad meyoñ y'anoñ Akōk Memvende ya Mengan bod ane zen, ane ndzoñ bia yian wulu asu etie fili dzaan. Antoa na a zen te, a ndzoñ te nnam ose obele nkil woe, ve da, ntsogan one mbog: olugu etie mod.
 </p>
 <h4>
  Atiñ 1
 </h4>
 <p>
  Abiali bod bese, tege ai sesala, bene etie dzia a mis memvende y'enyiñ, dzom dzia etu fili nkóbó, fili ntsogan, fili mboan. Ve abiali te, mod ose ayem dze ene abe, dze ene mbeñ asu e mod mbog antoa ai mfi na enyiñ ewulu mezen mene sosoo.
 </p>
 <h4>
  Atiñ 2
 </h4>
 <p>
  Akōk Memvende Enyiń ane asu mod ose sesala ase ki. Fam, mininga, mbubua, ebig, Evindi, Ntañan mod ose tege ai sesala.
 </p>
 <p>
  Mfa mbóg Akōk Memevende Enyiń atele nnam ose etu dzia.
 </p>
 <h4>
  Atiñ 3
 </h4>
 <p>
  Mod ose ayian ai enyiñ ai e dzom y'akala enyiñ dzie. Mod ose akiebe ai etoa fili.
 </p>
 <h4>
  Atiñ 4
 </h4>
 <p>
  Mod ose ane mod. Ebi ai etibili bene eki.
 </p>
 <h4>
  Atiñ 5
 </h4>
 <p>
  Mod ayian ki ai tun nged.
 </p>
 <h4>
  Atiñ 6
 </h4>
 <p>
  Mod ose ane mod e Vom se y'ane, e vom se akwi.
 </p>
 <h4>
  Atiñ 7
 </h4>
 <p>
  Mvende ya bi mod ose akyae da. Mvende Y'akala fe bod bese akyae deda.
 </p>
 <h4>
  Atiñ 8
 </h4>
 <p>
  Mod ose abele ngul n'ake etsig ntol ya nnam woe nge adañ fe kwi nala n'abe e endegele mezen ya Akōk Memvende ya nnam voe l'akaman ai nye.
 </p>
 <h4>
  Atiñ 9
 </h4>
 <p>
  Mbolé, Mekaban, ebi a fuan bine eki.
 </p>
 <h4>
  Atiñ 10
 </h4>
 <p>
  Mod ose ane fili, abele fe ngul asili dzós asu medzó y'enyiñ dzie, amu nda medzo ene engeggama.
 </p>
 <h4>
  Atiñ 11
 </h4>
 <ol>
  <li>
   Dzos ya nda medzo etam ave boban a mis mebod tege dañ mvende ndo alede na mod abó evus.
  </li>
  <li>
   Mod ziñ ayian ki ai endegele ntie mvende ya nnam y'ayem ki evus dzie. Ve da, ane evus ane mvende.
  </li>
 </ol>
 <h4>
  Atiñ 12
 </h4>
 <p>
  Mod abele ki na abebe enyiñ e mod mbog adañ dañ mam ya metii ai atii die. Nge mod abebe e ze enyiñ mvende y'abi nye.
 </p>
 <h4>
  Atiñ 13
 </h4>
 <ol>
  <li>
   A si ndon, mod ose ane ngul y'awulu mbol y'adiñ. Sem fe ane mod ose abele ngul atobo e vom ayi.
  </li>
  <li>
   Mod ose abele ngul y'abole a nnam abiali woe ake tobo mfa se y'adiñ. Nge ki akodo e za nnam asu na adugan a nnam abiale woe.
  </li>
 </ol>
 <h4>
  Atiñ 14
 </h4>
 <ol>
  <li>
   Nnam eñeñam ene, mod ose ane ngul y'akodo ake dzeñ mvoe nnam mfe.
  </li>
  <li>
   Sesala nge e mod y'akodo abele Medzo ai nnam woe nge ki na akódó mvende.
  </li>
 </ol>
 <h4>
  Atiñ 15
 </h4>
 <ol>
  <li>
   Mod ose abele nnam abiali abe si dzam suñ ai nye.
  </li>
  <li>
   Ve da, mod ose ane ngul ya fol nnam abiali woe.
  </li>
 </ol>
 <h4>
  Atiñ 16
 </h4>
 <ol>
  <li>
   A si fam ai mninga abog bekui ya bod, bebele ngul y'atindi metiñ m'alug ai abonde nda bod tege ai sesala - Akyae ane osusua ai amos alug, fam ai minnga bene etie dzia dzia a mis me mvende abog beman y'alug.
  </li>
  <li>
   Metiñ m'alug matinban ve ai nyian fam ai minnga ya badzo na balug.
  </li>
  <li>
   Nda bod ene tin enyiñ asu te memvende me nnane mebele na mekalaga dzó.
  </li>
 </ol>
 <h4>
  Atiñ 17
 </h4>
 <ol>
  <li>
   Mod ose ane ngul y'afug akuma yane endie, tó ane etam to ki ane a nkunda.
  </li>
  <li>
   Mod ziñ abele ki ngul y'afadi akuma mod mbog a fuan.
  </li>
 </ol>
 <h4>
  Atiñ 18
 </h4>
 <p>
  Mod ose ane ngul y'atsog ai ayebe aktae die a nnem etere nge ki a nkunda. Afol nyebe osi ki eki.
 </p>
 <h4>
  Atiñ 19
 </h4>
 <p>
  Mod ose abele fili ntsogan ai fili nkobo. Asu te mod ziñ ayian ki bi endegele asu mintsogan nge kik, mbidan mam etie dzie.
 </p>
 <h4>
  Atiñ 20
 </h4>
 <ol>
  <li>
   Mod ose abele ngul y'alad ai nkunda mise ma sie asu elad minnem, mi saala eñeñam azañ menda me bod.
  </li>
  <li>
   Ene eki na benod mōd na anyian ekuan ziñ.
  </li>
 </ol>
 <h4>
  Atiñ 21
 </h4>
 <ol>
  <li>
   Moan nnam ose abele ngul y'anóñ ngab e mam ya mabebe nnam woe. Etere hm, nge si ti emen, ane dzam tob bod be fe asu na betobo mis, añu ai meló moe.
  </li>
  <li>
   Mod ose abele ngul na sie ngomena a nnam woe.
  </li>
  <li>
   Edzoe betebe b'osu y'a nnam etii ai nyian e boan be nnam bese bewóg. Edzoe y'atoban a sosoo, a zen be obene-bene ya bebele na beboban akyae nnam watele.
  </li>
 </ol>
 <h4>
  Atiñ 22
 </h4>
 <p>
  Mod ose etie dzie abele ngab akuma, a mebugban ya nnam woe, endegeben ane nyiñ tege tobo engogól.
 </p>
 <h4>
  Atiñ 23
 </h4>
 <ol>
  <li>
   Mod ose abele ngul asie e vom adiñ, e vom ayen mfi. Ve da Mvemde nnam yayian Kaman ai bebo bisye asui na bod be bi esie kom ese.
  </li>
  <li>
   Mod ose, to fam to mininga, akiebe ai máan asu esie dzie.
  </li>
  <li>
   Maan bave mode mayian bo na anyiñ, atoñ fe nda bod.
  </li>
  <li>
   Mbo bisye ose ane ngul y'abonde, nge ki, a tiliban ekuan y'akaman a esie dzie.
  </li>
 </ol>
 <h4>
  Atiñ 24
 </h4>
 <p>
  Mod ose abele na abii nguma abog y'asie, abog y'asamba, abog y'awae. Ve da, bayian ki vuan moni mewae.
 </p>
 <h4>
  Atiñ 25
 </h4>
 <ol>
  <li>
   Enyiñ, mod ose abele ngul y'adzeñ na atobo mvoe, atoñ emien a nda bod dzie; ayian fe ai evoli abog okoan, akus, ayom nge ki abog ane ntet.
  </li>
  <li>
   Memvende me nnam mayian kala benyia be boan ai boan beben. A mis me mvende moan ane ve moan: nyo abiali a nda alug ane etii dzia ane e nyo abiale a nseñ.
  </li>
 </ol>
 <h4>
  Atiñ 26
 </h4>
 <ol>
  <li>
   Akomondo ya nnam ai a be sikulu, ayege ntóg bine fili asu mod ose, etie dzia ane ayege nen.
  </li>
  <li>
   Akomondo ya nnam ai ayege sikulu bene asui na bod beyem baala memvende y'enyiñ a ntilan ekuan elad meyoñ: anyiñ fufulu, atobo mbga, anyiñ mvoe.
  </li>
  <li>
   Be bonde bebele ngul y'atob zen ayege, zen akomondo asu boan baban.
  </li>
 </ol>
 <h4>
  Atiñ 27
 </h4>
 <ol>
  <li>
   Mod ose ane ngul y'anonñ ngab ekpee mekeñ ya nnam, a dzeñ me zen ya make ai nnam osu, amu mebugban yete mene fe e woe.
  </li>
  <li>
   Mod ose abele na akaman ai e dzom se abonde akeñ die ayób.
  </li>
 </ol>
 <h4>
  Atiñ 28
 </h4>
 <p>
  Mod ose abele na ayidan na Akōk Memvende y'ave mod fili di ayaman si ese.
 </p>
 <h4>
  Atiñ 29
 </h4>
 <ol>
  <li>
   Mod ane enodi na adzala mam ya nnam nge ayen na nnam one dzam kom enyiñ dzie.
  </li>
  <li>
   Fili ene asu mod ose. Ve da Mvende y'akar bia biki bine asu oluga ebod bewog ai asu nnan asui na enyiñ etoba oveves.
  </li>
  <li>
   Ebelan Akōk Memvende di y'ayian toban ai ntsogan ai nyian Ekuan Elad Meyoń.
  </li>
 </ol>
 <h4>
  Atiñ 30
 </h4>
 <p>
  To mod mbog, to nkunda, to nnam ziñ obele ki na obó mam me fe m'atoban ki ai Akōk Memvende di.
 </p>
</div>
